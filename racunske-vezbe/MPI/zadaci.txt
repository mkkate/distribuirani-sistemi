---------------Point-to-point komunikacija---------------

zad1. Napisati program koji uzima podatke od nultog procesa i šalje ih svim
drugim procesima tako što proces i treba da primi podatke i pošalje ih procesu
i+1, sve dok se ne stigne do poslednjeg procesa. Unos podataka se završava
nakon što se prenese negativna vrednost podatka.


zad2. Napisati program koji nalazi sumu n celih brojeva koriscenjem ptp
komunikacije tako da svaki proces učestvuje u sumiranju.


zad3. Napisati MPI program koji izračunava sumu N celih brojeva (N je
stepen 2) korišćenjem Point-to-point komunikacije.
U prvom koraku, procesi se grupišu u parove (P0, P1), (P2,
P3),…, (Pp-2, Pp-1). Zatim se izačunavaju parcijalne sume u
svim parovima korišćenjem P-to-P komunikacije i akumuliraju u
procesima (P0, P2,…, Pp-2). Npr. process Pi (i-parno) izračunava
parcijalne sume za par procesa (Pi , Pi+1).
U sledećem koraku razmatraju se parovi procesa (P0, P2), (P4,
P6),…, (Pp-4, Pp-2)pronalaze parcijalne sume i akumuliraju u
(P0, P4,…, Pp-4). Postupak se ponavlja dok ne ostanu 2 procesa
i rezultat se akumulira u P0.


---------------Grupne (collective) operacije--------------

zad4. Napisati MPI program koji nalazi minimalnu i maximalnu vrednost zadate
promenljive za N procesa kao i identifikatore procesa koji sadrže te vrednosti.


zad5. Svaki od N procesa sadrži 30 realnih brojeva. Napisati MPI
program koji nalazi maksimalnu vrednost na svakoj od 30 lokacija, kao
i identifikator procesa koji sadrži tu vrednost.


zad6. Napisati MPI program koji izračunava vrednost broja PI kao vrednost
integrala funkcije f(x)=4/(1+x^2) na intervalu [0,1] .


zad7. Napisati MPI program koji izračunava vrednost skalarnog proizvoda
dva vektora dimenzije N. Pretpostaviti da je N deljivo sa brojem procesa.
Vrednosti vektora a i b se učitavaju u procesu P0.


zad8. Napisati MPI program koji pronalazi proizvod matrice Anxn i vektora
bn. Matrica A i vektor b se inicijalizuju u procesu 0. Izračunavanje se
obavlja tako što se svakom procesu distribuira po vrsta matrice A i ceo
vektor b. Svi procesi učestvuju u izračunavanju. Rezultat se prikazuje u
procesu 0.


zad9. Napisati MPI program koji pronalazi i prikazuje minimalni neparan 
broj sa zadatom osobinom i identifikator procesa koji ga sadrži. 
Neparni brojevi se nalaze u intervalu [a,b](a i b su zadate konstante). 
Osobina koju broj treba da poseduje je da je deljiv zadatom vrednošću x. 
Prilikom ispitivanja (da li broj poseduje zadatu osobinu ili ne) svaki proces 
generiše i ispituje odgovarajuće neparne brojeve na način prikazan na slici 
(za primer broj_procesa=4 i a=3, b=31, x=5). 
Konačne rezultate treba da prikaže proces koji sadrži najmanji broj takvih brojeva. 
Zadatak rešiti korišćenjem grupnih operacija.


zad10.Napisati MPI program koji pronalazi proizvod matrice Amxn i vektora bn. 
Matrica A i vektor b se inicijalizuju u procesu 0. 
Izračunavanje se obavlja tako što se svakom procesu distribuira po kolona matrice A 
i po 1 element vektora b. 
Za distribuciju kolona po procesima koristiti P-t-P operacije, za sve ostalo grupne operacije. 
Svi procesi učestvuju u izračunavanju. 
Rezultat se prikazuje u procesu koji, nakon distribuiranja kolona matrice A, 
sadrži minimum svih elemenata matrice A.